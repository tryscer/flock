<div dir=rtl>
בעקבות טקס נתינת השם הקבוצתית לאליס, זה נהיה מנהג גם בפלוקים אחר כך. How do you want to be called?
יש אנשים שיש להם שמות שונים בקבוצות שונות. 
יוסף נקרע מחיק אימו ונמכר לעבדות. בארי נקרע מחיק הכפר ונמכר לקפיטליזם. הוא עומד למלא תפקיד של יוסף ולהיות שימושי לפרעה שלו, אבל אז קורה לו הפלוק. משה גדל בחיק האצולה אבל תמיד נתנו לו להרגיש שהוא לא מדם הפרעונים, והוא מאמץ את הזהות הקודמת שלו בתוך הקמפיין שלו לצדק (למשל, בארי מאבד לאט לאט את המבטא החלקלק שהוא אימץ וחוזר לדבר במבטא האלבמי שלו). בין אם קוראים לדמות יוסף או משה, הוא מגזע קדום (האדם הפרוטו-חקלאי) והזהות הזו מובילה את ההחלטות שלו. יוסף משרת את הפרעונים וגם העברים משרתים את הפרעונים. ההחלטה היא לצאת מעול השירות לקפיטליזם ולמצוא מקום משלנו. בדרך הפרעונים וצבא מצריים מהווים כוח קטלני שמסרב לשחרור הזה, וצריך להתגבר עליו באמצעות כוח על טבעי. הכוח העל טבעי שלנו הוא הפלוקינג.
אפרופו החלטות — המהלך בין החבורה שאנחנו מלווים ובין הפלוק: הם לא מובילים שום דבר, קורה להם בדיוק מה שקורה לאחרים. אנחנו מסתכלים על מה שקורה לכולם מתוך נקודת המבט שלהם. בפן האלגורי: יציאת מצרים שלהם היא יציאת מצריים של כל אחד אחר בפלוק. בארי מבצע יציאת מצרים פרטית וגם, אפילו שלא בדיוק במקביל, הפלוק מבצע יציאת מצרים המונית. גם רעיון המכות יכול להתפס כמכות / ברכות פרטיות, ובנוסף גם אם לא במקביל מכות / ברכות חברתיות.
הדבר שאנחנו אומרים כל הזמן אבל לא ניסחנו בצורה חד משמעית: אנחנו טוענים שאם יעשו לנו איתחול, רובנו אם לא כולנו נתנהג בצורה מאוד דומה, שבמקרה גם הרבה יותר בריאה וטובה לנו. דוגמאות להתנהגויות דומות שיופיעו באופן ספונטני ולא השראתי בדמויות שונות: הלעג לנסיון לקחת / לשמר כוח, המעבר הטבעי בין הובלה ל-following 
במחשבה שנייה אחרי שדיברנו, אם עושים את זה במשורה (חשוב לא לגרום לקורא להרגיש מוצף בהרמזים), אפשר לשמור על מבנים סיפוריים מסויימים כמו עשר מכות. אני חושב שאני מבין איך לכתוב את זה (עוד מבנים: פרשנות לחלומות, שבע פרות שמנות ושבע פרות רזות, האחים שהפקירו זוכים לנקמה מתוקה, צרות כלכליות שגורמות לנדידה, שאיפה למולדת, פרטית והמונית. הברית החדשה: בגידת התלמיד האהוב, המנהיג מוקרב למען העם, מעשי הניסים, המריבה עם חלפני הכספים, המוות והחזרה לתחייה, הטבילה, אתה הסלע שעליו אבנה את כנסייתי, היהודים והרומאים, הנוצרים והאריות )  
אבל — ברם — בצירוף מקרים משגע, יש בין החבורה שלנו ללהקה קשרים פרטיים, שמתחילים בזה שהם נתקלים באדי, ממשיכים בזה שטים נהיה העוזר של אדי, ו… אוקי, הנה שני רעיונות מהיום
הסיבה שאנחנו לא מודעים בצד א׳ למי זה טים, היא שלטים יש שאיפה פרטית שהוא בחיים לא היה חולק עם אליס. השאיפה של טים היא להיות זמר רוקנרול. בחלק ב׳ אנחנו יכולים לעשות wish fulfillment שמבוסס על החלק הכי מגניב בדף דמות שלך מהמשחק. איך הוא מקבל את ההזדמנות לשיר לקהל. יש פה עוד הזדמנות: במקום לכתוב על יחסי שחורים לבנים שבהם השחורים חלשים אבסולוטית, דינמיקות שבהן השחורים הם הרוב המוחלט וטים הוא ה-new kid. בעניין הזה אפשר אפילו להחליט שהסיפור של טים הוא דרמטי: מצליח, עף על עצמו, זוכה לכל עוצמת הלעג של הפלוק, מתחרט, הופך לפלוקר נאמן / יוצא מהפלוק ואומר שלום לתמיד לאליס, מהלך יותר דרמטי שיכול לסמן לקורא שזו לא כת, לא כולם יתחברו ולא כולם חייבים
רעיון מסוכן: בצד ג׳, ג׳רי לי ואליס מנהלים מערכת יחסים אפלטונית שמהווה תיקון עבור ג׳רי על נטיותיו הקודמות. במקביל, ג׳רי הופך ממי שנחזה כמנהיג (הסולן) למי שהוא מובל בפלוק שאליס מובילה. 
כמה חלקים יש? לדעתי לא צריך ארבעה חלקים אלא שלושה.
הכוח, או התכונה יוצאת הדופן עבור אליס, היא שהיא נולדה בלי אגו. זה שילוב יוצא דופן ונדיר בהיסטוריה שאפשר להגיד שהוליד בתוך מעמד הביניים בתקופה הזאת את גיל הנעורים: רווחה כלכלית רחבה שמלווה בפערים חברתיים נמוכים (כוכבית לבנים כוכבית אמריקה), אופנות חינוכיות חדשות ופחות נוקשות, גידול של ההכנסה הפנויה, דחיית גיל הכניסה לחברה עם עלייה משמעותית של התלמידים באוניברסיטאות ומכללות ועליה בגיל הממוצע לנישואין, הפופולריות של הגל השני של הפמיניזם). בקיצור, ובהגזמה מסויימת, אליס מעולם לא נאלצה לדאוג: לפרנסה, למלא תפקיד חברתי, להוכיח את הערך שלה בפני החברה. בתמורה לא גדל אצלה הדבר העוקצני הזה שחייב להנכיח את עצמו אחרת הוא מרגיש שהוא חסר ערך. בנוסף, אני מדמיין את אליס כבת זקונים: היא מעולם לא הרגישה שהכל מגיע לה. כתוצאה משני הדברים האלו, היא רוצה בלי לדרוש ובלי להתבייש. היא מובילה מעולה כי אין לה שום שאיפה לכוח, וזה כי שום דבר שקיים בחברה התעשייתית שלנו לא הצליח לגעת בה ולעוות אותה. היא לא עושה שום דבר יוצא דופן בכל מהלך הספר, כל מי שהסיפור הזה נוגע בו עושה אותו דבר כמוה — אבל בחרנו מכולם לספר את הסיפור דרך אליס כי היא הפלוקרית המושלמת. 
פתאום קם אדם בבוקר, מרגיש שהוא עם, ו*מתחיל* ללכת. 
אליס ובארי: זוכה להתעוררות פתאומית לתוך בגרות אישית ומוזיקלית. רגע ההתבגרות שלהם מתחיל את הצד הבא / הפלוק: זוכה לניעור, reboot, שגורם לקבוצה לקיים בתוכה דינמיקות פרוטו-חקלאיות. המעשה הפלוקי הראשון (צביעת המכוניות) מתחיל את הצד הבא
טים: מפתח זהות עצמאית ואייג׳נסי (דרך המוזיקה?) שמבדילה בינו ובין הסביבה ובהמשך תחייב הפרדות מהסביבה, למשל (לא סופי) הבנה שהוא לא חלק מהרעיון של הפלוקינג ויציאה ממנו לחיים הקפיטליסטים (חוזה הקלטות?) - העזיבה שלו מתחילה את הצד הבא / הפלוק: גדל מאוד ומפתח מודוס מחייה (נדודים) וערכים (פלוקינג) שמבדילים בינו ובין הסביבה הקפיטליסטית. הגודל והפערים מתבשלים לכדי פיצוץ אלים, שמתחיל את הצד הבא
תגובות למהלך של טים: 
בארי לומד לשחרר - לא כולם חייבים להיות חלק, ולא כל מי שאני אוהב יהיה לצידי תמיד
אליס עצובה - מותר להיות עצובים
בבטונדה: כמו משה, דור המדבר  לא יכול להגיע לארץ המובטחת
הלהקה (או מישהו בתוכה) לומד שיותר חשוב הביחד שעכשיו, מלייצר תחושה אצל מישהו שהוא לא חלק כל לא היה חלק קודם (לאהיה בקואל שד)
אני ממש מדמיין את צד ב נגמר במילים ״goodbye, Alice״. 
ג׳רי לי: מרגיש בצורך לוותר על סיר הבשר ומבצע את ההקרבה הנדרשת כדי להתחיל במסע הזה. ההקרבה מסיימת את הספר / הפלוק: נתקל במלוא עוצמת האלימות של הסדר הקיים, שכוללת פירוק של הלהקה, ומתגבר עליה באמצעות השתנות, שמבוססת על: [ויתור על כלוב הזהב של הצרכנות לטובת חיים קשים יותר ומספקים יותר / ויתור על אידאליזם מוחלט והחלטה להתפשר עם הסביבה כדי ליצור סימביוזה / גילוי של מגוון צורות חיים שונות, ללא שבלונה, ושמירה על החירות לנוע ביניהם]. הצורה החדשה של הפלוק (תאים סרטניים שמתפשטים בכל אמריקה) מסיימת את הספר. 
ייתכן שעבור ג׳רי לי, ההקרבה היא לוותר על מעמד הכוכב שהוא חושב בטעות שמסע התיקון שלו יוביל אותו אליו שוב
מקום למבט המרוחק והאקדמי, שאיננו רציני מדי: המקום שתופס בצד א׳ הדיג׳יי בקן הציפורים. קטעים מתוך: [המאמר האקדמי של ד״ר פאפי על היווצרות הפלוק / קטעים מתוך דוקומנטרי שצולם בזמן אמת ונערך שנים אחר כך / מתוך ההגדה של בארי / הרעיון שאני הכי אוהב עד כה: קטעים מתוך הטלוויזיה של אותם ימים הרי גורל, שמראה את הצד השני. זה יכול להתחיל מסתם פרסומות שמדברות קפיטליסטית, מאמר משודר של דמות חדשותית סמכותית, מסיבת עיתונאים של שריף שמזהיר מפני סכנת הפלוק, יומן חדשות מהצד ״שלהם״ שמראה את החיים של הפלוק (יש דוגמה מדהימה בארכיון של כאן, יומן חדשות מתנשא על ההיפים שהוא השראה מושלמת לטון הנכון), דרשה משודרת של כומר שאומר שהם כופרים, תכניות בידור מטמטמות-מחשבה שמתייחסות לפלוקינג בתוך עולם הערכים הצבעוני שלהן (תשובה בטריוויה שמזכה את גברת סימונה רייס מבאר הרבור במכונת כביסה חדשה מתנת חברת buzz cigarettes). 
חברות התקליטים בתור הבד-גאי: בצד ב׳ צריכה להיות הרגשה, שאולי מגולמת בהתלבטות של טים, בין להכנע למכונה ששמה אליך לב כי אתה מצליח עכשיו, וקיימת גם ללהקה ואולי למעריצים, שהמערכת רוצה לנכס ולנתב את ההצלחה שלה, אבל אולי רוצה להשתלב בערכים של הקהל שנתן לה את ההצלחה הזאת, שמתנגשים חזיתות עם הערכים של המכונה. כדי שזה יעבוד זה חייב להרגיש כמו התלבטות אמיתית, כמו התנגשות של אידאלים וערכים. אפשר לוודא שחברת באז היא משקיעה רצינית בפרסום (קהלים חדשים זה הביזנס שלנו) ובעיקר דרך מוזיקה, כי הבדיחה האפלה בספר היא שקהלים חדשים זה שם נאה לבני נוער: ספונסריות של תכניות טלוויזיה ורדיו, של תחרויות מוזיקה מקומיות, פרטנרים בשיווק עם חברת התקליטים המרושעת שנמציא לצורך צד ב׳
בקיצור צד ב׳ עוסק ב-the trappings of fame.
מתוך כך אנחנו מתוודעים מספיק לדמותו של הרברנד כדי להצדיק את הקפיצה של נקודת המבט לג׳רי לי שמזדהה בשמו, בצד ג׳
רעיון: קטעי המעבר בצד ב׳, של טים, הוא בצוות דוקומנטרי שעושה דוקומנטרי עליו — הרעיון הוא שההצלחה של טים בתוך הלהקה מובילה אותו להתפתות לקריירת סולו. הדוקומנטרי עוקב אחריו ״מקומת הקרקע״, רעיון שהיה לנו פעם, ופה הוא רעיון של חברות התקליטים המרושעות. כמובן שהקטעים הם מחוץ לסינק, מטרימים את ההצלחה של טים כשהוא עוד סוחב את המגברים ומחליף מיתרים לגיטריסטית שמתעללת בו. 
בדיעבד רעיון יותר חלש, משאיר כי אולי אתה דווקא תאהב ותשכנע אותי. 
רעיון אלטרנטיבי: בשלב הזה הלהקה מתחילה להלחין פואמות קצרות שאליס מתחילה לחבר כחלק מתהליך ההתבגרות שלה. החלקים האלו פותחים כל פרק ומטרימים את הפואנטה שלו — אבל מנקודת המבט שלה, לא של המספר. זה קצת מזכיר לי הייקו, שהיו אמורים להיות כותרות לשירה ארוכה יותר, ולשמש ככותרת שקובעת את האופי הרגשי של השיר שמתחתיה
למה אני אוהב את זה: כי זה שובר את המסגרות של להקה וקהל. כמו שהלהקה בצד א׳ מבקשת מהקהל להתערב ביצירת המוזיקה, עם הצמידים המרשרשים ורקיעות הרגליים והחזרות בתוך הקהל, בשלב הזה הקהל מרגיש בנוח להכנס לפלוקים השונים של הלהקה והארגון שמסביבה. למשל: הפלוק שכותב את השירים, שרוב הזמן מנהיג אותו ג׳וני טרי, ובטח כולל גם את בבטונדה הפילוסוף ובייבי החצוף עם הפה המלוכלך, מזמינים מיוזמתם את אליס להצטרף אליהם. במקביל, בארי מוצא הרבה עניין באנדרגראונד ריילרוד. בזמן שטים מצטרף לפלוק של אדי מסביב ללהקה, בארי מצטרף לפלוק של אדי מסביב לקונדקטורס. סינדי ופאפי הופכות לצמד חמד שהיו בילדותן באלבמה, והן הופכות להיות אלו שמתחילות לשים לסביבות שהן עוברות בהן. לתרום דם, לתקן בורות בכביש. הן מגייסות גם את אנשי הלהקה: למשל, אין לי ספק שבבטונדה ירצה להיות חלק מזה. זה מנרמל את יחסי הלהקה והקהל ולמעשה מנטרל הערצה. רמי קליינשטיין השכן כמשל. 
למה אני לא אוהב את זה: כי אפשר להגיע לשבירת המסגרות ולכל הרעיונות שהבאתי גם בלי קטעי המעבר הספציפיים האלו; כי אני חושב שמגניב שכל קטעי המעבר יפתחו את הפרספקטיבה האישית והקלוז-אפית של שאר הספר. 
רעיון אלטרנטיבי ג׳ לקטעי המעבר של צד ב׳ (מוצלח ומבלבל): מזכרים רשמיים של חברת באז ושל חברת התקליטים, כולם כתובים בתאגידית מתקתקה ומתלהבת. 
רעיון נוסף: תעתוק של שיחת רדיו בגלים קצרים בין שלושה נהגים מקצועיים: נייט, נהג משאית תובלה, מרטין, אחד מנהגי האוטובוס שהצטרפו לפלוק, ודייגו, נהג לימוזינה לאקזקוויטיבס עסוקים ועשירים. דרך הדיונים שלהם אנחנו מתוודעים מבחוץ לתופעה הפיזיקלית של קהל עצום שהולך ומתגבר ומושך הרבה סקרנות ועניין. 
רעיון שכנראה יותר מסייע לשאר המטרות שלנו בצד ב׳: ללהקה מצטרף עיתונאי גונזו סטייל האנטר תומפסון עשרים שנה קודם (אני מאוד מקווה שנלך על זה כי אני יודע לכתוב האנטר תומפסון ממש טוב). הוא מתחיל מאוד ציני כלפי התופעה ומקטר שלא שלחו אותו לסקר את הסיפור החשוב של התקופה: ההכרזה על צוות האסטרונאוטים למרקיורי 7, והפיכת אלסקה למדינה. עד סוף הפרק הוא מספר תיאורים מרגשים של החיים בפלוק והוא גם שותל אצל הקורא את התמונה שכל כך חשובה לי של הפלוק כעל-ישות או כרב-ישות, כגוש ענק שמורכב מפרטים אבל יש לו רצון וכיוון משלו. כמובן שהעיתונאי הוא לא לגמרי דמות בסיפור שמספר טים - הוא מופיע, אולי אפילו שומעים אותו מדבר קצת, אבל  הלהקה לא סובלת שהוא מסתובב להם שם - הם לא רוצים שיחטטו במניעים שלהם (אולי זו הבגידה של אלמר), כאשר מבחינת טים הוא סמן של פרסום, של רוקנרול, הוא שמח לראות אותו, וגם קורא אותו  - מה שמביא להערות מהלהקה. 
רעיון לצד ג׳: הפיצוץ בסוף צד ב׳ נוגע גם לחשיפת זהותו של הרברנד, ואם הולכים על קטעי מעבר של תכניות טלוויזיה שעוסקות גם בו. בתור מי שמבלה את כל הפרק כשהוא נאבק בשד של תאוות הפרסום, אפשר לדמיין (ואפילו לרמוז) שאלו שידורים שהוא רואה בטלוויזיה ניידת שהוא נושא איתו.
כל הרעיונות האלו מתכתבים עם העלילה כל כך יפה שאתה חייב לתהות אם שדרן הרדיו הקשקשן של צד א׳ מחזיק מספיק מים. אני אוהב את הפתיחה של הספר, השאר נורא ריק מתוכן. השאלה היא מה התוכן. 
האם זו השורה על augury, חיזוי העתיד דרך הציפורים, וממקום מושבו הוא מגיע פעם בפרק כדי להזהיר,בכסות של קשקוש ריקני ומלא אופי, מפני משהו שיקרה בפרק:
בתחילה של פרק 2 הוא יכול להזהיר מפני פיצוץ היריד. הוא מספר איך מישהו בעמק מתחת ירה ירייה אחת, וזה גרם לכל הציפורים להתפזר
בתחילת או באמצע פרק 3 הוא נושא דרשה קצרה על הצורך ללכת לאיבוד לפני שאתה מוצא את המקום שלך. זה מתחרז עם החבורה שעושה יו-טרן
לקראת סוף פרק 4 הוא מזהיר מפני המהפך החברתי שיקרה בצדדים ב׳ וג׳. 
האם, להבדיל, זו החוויה הרגשית הפנימית יותר שהוא מוציא החוצה, מדברר מה שאליס אולי לא יודעת להגיד לנו
הוא יכול למשל לדבר על rites of passage, למסגר את זה בעולם של חובבי מוזיקה: השיר הראשון ששבר לך את הלב, השיר הראשון שליווה אותך דרך לב שבור
הוא בכלל יכול לעזור לנו למסגר את צד א׳ בעולם של חובבי מוזיקה, וזה הרי מה שמושך ברביעיה שלנו: כולם ממש מתרגשים ממוזיקה
הוא יכול להאיר שינויים שהדמויות עוברות כדי להפוך לפלוק
אפשר להמציא לו דמות אחרת לחלוטין מדמות הדיסק ג׳וקי הגנרי (כבר בונוס) ולתת דמות סאטירית של דיג׳יי שהוא גם מטיף אוונגליסטי. הוא נושא דרשה נגד המוזיקה המודרנית ואז משמיע את המוזיקה הזאת. ״ועכשיו לשיר השטני הזה, גועל נפש, בואו נאזין״. 
אוקי, לא. אבל אני משאיר את הרעיון כדי לשעשע אותך. 
עדיין מושך אותי לשבור לפחות קצת את הקלישאה של הדיסק ג׳וקי, אז אפשר לעשות את סעיף קטן b למעלה תוך כדי שהדיג׳יי עדיין מדבר בדיג׳יית (let me tell you… listener JOHN and listener JANE), במקום ללהג הוא מדבר דברי טעם, כאלו שאתה לוחש עמוק למיקרופון באישון לילה. 
איזה סוג של דברי טעם? לא דרשות מטיפניות כי אז ירינו לעצמנו ברגל, אלא תובנות אישיות על חוויות אישיות. אפשר להוסיף שטיק: ״המאזין ג׳ו מסקרבורו מזמין את השיר ״תותים״ של אתניקס ומקדיש אותו למיצי, בבקשה שתסלחי לו. אני זוכר את הבחורה הראשונה שלא סלחה לי. ג׳ו, תקשיב לפאפא, מגיע לך שהיא לא תסלח לך כמו שהגיע לי. לפעמים אנחנו חארות ומגיע לנו לאבד קשרים בגלל זה. אני לא שם את השיר שביקשת. במקום זה, הנה השיר ששמעתי כשקיוויתי שהבחורה שלי תסלח לי, ״טרמינל לונלימנט״. 
במקרה הזה מעניין לראות אותו חותם את הפרקים: מופיע בתחילת פרק 1, אבל אז בסוף פרק 1 ובסוף כל פרק בקטע, כולל 4. מסכם רגשית מה שעברנו תוך שהוא טיפה מטרים את מה שנעבור.
בתחילת פרק 1 הוא מדבר על הדגדוג שמעלה בו שיר חדש על הבוקר, על זה שהשעות הראשונות של הבוקר הן הזמן הכי טוב ביום, כי הכל עוד יכול לקרות. זה ששיר זה הזמנה לדבר חדש. 
אם אתה חושב על זה, פה מתחיל המיינדפאק
בסוף פרק 1 הוא מדבר על לחבק את המוזר, לבוא תמים למפגש חדש. מרפרנס איך אליס בסך הכל ניטרלה את אדי בתמימות שלה מול ה-con שלו. מטרים איך אליס באה פתוחה להופעה בפרק 2. 
בסוף פרק 2 הוא חייב להתייחס להתלבטות של אליס להצטרף לסינדי, (דברים שגם צריכים למצוא עדיין ביטוי בפרק, כולל החלק שבו — רעיון — סינדי אומרת לאליס ״החיים בבית בלתי נסבלים מאז שאימא נפטרה״ - פותר את למה סינדי משתדלת שיהיה שמח כל הזמן סביבה, כי היא נאבקת באבל), והדרשה הפעם עוסקת באיזורי נוחות, ובצורך להאחז במוכר — בית ההורים מצד אחד, החברות עם סינדי מצד שני. מטרים את פרק 3 וההתלבטות של בארי: ההתחייבות שלו לאבא מול הרצון ללכת להופעה השנייה, סוף סוף to come on board
פרק 3 יכול להגמר בזה שהם נכנסים לחדר שבו יש את ההופעה, כולם בהקלה שהם סוף סוף מצאו ובהתרגשות של להיות חלק מהנבחרים שזוכים לראות את ההופעה ״האמיתית״, ואז מישהו שמאזין שם לטרנזיסטור אומר ״חברים, אלביס מת״. ואז מגיע החלק של השדרן, שעושה כנראה את השידור שהאיש מאזין לו בטרנזיסטור: מצד אחד סופד לאלביס, ומצד שני בא במסר של אם תפגוש את הבודהה בדרך, הרוגהו, שמתוך חורבן נוצרים דברים חדשים. זה מטרים את ההופעה (שבהצעה הזו מכסה את כ——-ל פרק 4, למעט הסצינה הקצרה בחוץ) שגם לוקחת את הלהיט האחרון של אלביס ומחזירה אותה לג׳רי לי. 
זה שימושי במיוחד כי יש מהלך שאנחנו מנסים לשתול עם ההיסטוריה האלטרנטיבית (קריסה של מודל הכוכבים והאמרגנים  -> הפסיכוזה ההמונית לא מינית כי אם חברתית) — אבל כדאי שגם הקורא יידע מזה
 אחרי שבארי הולך לקחת מברשת בסוף פרק 4, דיג׳יי ג׳ונה מדבר על כל סוגי המשפחות שיש לנו: משפחות שנולדנו אליהן ומשפחות שאנחנו אוספים לעצמנו. זה מסכם את הצד (החבר׳ה שנדחסו באופן די רנדומלי לאוטו נהיו פלוק) (והאנשים שהיו בהופעה בחרו לנסוע אחריה במקום לחזור לחיים שלהם) ומטרים את כל המסר של הספר (החופש לנוע בין קבוצות)
הרעיון של קיבוץ עירוני לצד ג׳ יכול להיות פתרון הגיוני לגודל הלא הגיוני של הפלוק בשלב הזה: גודל של עיר קטנה, או שכונה בעיר גדולה. המאבק בין הפלוק לרשויות הופך להיות אחר ומעניין: מצד אחד מחיים עיר מתה, מצד שני איום לדרך החיים המקובלת
אבל זהו, שלא. אין מטא פלוק או מגה פלוק - מהתחלת ההופעה יש "רכבת" זהיא כל עוקבי להקה, שהופכים לפלוקרים, אבל פלוק הוא תמיד תופעה מקומית, מכוונת, בין אנשים שבוחרים בכך. לכן,מגיעים פלוקרים לעיר, ועושים בה את השדרוג, אבל לא נשארים, ולזה לא כולם. ויהיו שילכו ויעשו פלוקים אחרים, במקומות אחרים - למשל אליס. ויהיו שיגיעו אחרי שהיו במקומות אחרים, ויבלו זמן מה באתר המקומי, ובו יצטרפו לפלוקים מקומיים. 
Fucken East Saint Louis, Illinois 
חשוב מאוד שהעיר שנמצא לא תהיה עיר שמלאה בעניים ופשע והגואל הלבן הגדול בא להציל אותה לך בכוחך זה. אני יותר חושב בכיוון של דטרויט בשנים האחרונות, שמתרוקנת מיושביה ואין בה צעירים יותר. עיר חצי רפאים שזוכה לחיים חדשים
ועם זאת עיר שיש בה מסורת מוזיקלית רצינית, שהיא מאוד רצפטיבית למוזיקה ככלי חשוב לרווחה רוחנית אישית וגאולה קבוצתית
עיר שנמצאת על הצ׳יטלין סירקיט כמובן
כאן הלהקה מתחילה את הצד בשיא כוחה אבל במהלכו מאבדת את הרלוונטיות שלה מול הפלוק. מה שנשאר זה כוח המוזיקה: המהפך של הפלוק בעיר כולל להביא מוזיקה לכל פינה (זה החלק הטקסי שקצת הצנענו, של מוזיקה לעבודת הפלוק, והנה הוא יכול לעשות קאמבק מטורף)
המהלך היבש: הרשויות מכריחות את הלהקה להפסיק לנוע, והפלוק נעצר בעקבותם ומיישב את העיר השכנה. אני מדמיין את המהלך ככה: הרשויות שמגלות את זהותו של ג׳רי לי מוציאה נגדו צו עיכוב יציאה מהעיר באיזו אשמה מפוברקת. 
נושאים למחקר
עיר שנפגעה קשה ממשבר כלכלי והפכה להיות מה שקרה לדטרויט בעשורים האחרונים, עיר שהתרוקנה מיושביה — שגם במקרה הגיוני שהלהקה תגיע אליה בסיבוב ההופעות שלה
אנשים שנוסעים אחרי להקות. איך זה נראה. מתי זה היה. איזה סיפורים יש משם. נקודת התחלה: deadheads. 
חברות תקליטים והנוהגים האכזריים והנצלניים שלהם באותה תקופה. המודל הכלכלי של תעשיית המוזיקה. מרצ׳נדייזינג. פרסום של מוזיקה. 
מכיוון שג׳רי לי הוא מספר עכשיו, כל פרק מידע עליו. כל ציטוט מכל ראיון וכל וידאו איתו וכל פינה בחיים שלו. לפני הקטע הזה אני ארצה להקיף את sw 5- עצמי במילים שלו כדי לכתוב מישהו שנשמע אותנטי והוגן היסטורית. 
הספר נגמר. מילים אחרונות. מרגש. 
And a guy I saw for the first time two weeks ago knocked on my door and said “Hey, Jerry, You comin to the jam session in the pub?”
אתה הופך דף. כתוב שם:
SIDE FOUR IS YOU. 


































